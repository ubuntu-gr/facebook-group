Ubuntu Greece Facebook Group
===========================

Καλώς ήρθατε στην επίσημη ομάδα της Ελληνικής κοινότητας του [Ubuntu στο Facebook Groups][1].
Είμαστε μια μεγάλη παρέα που βοηθάμε νεοεισερχόμενους και μη στο Ubuntu. 
Σας περιμένουμε να γίνετε και εσείς ενεργά μέλη της κοινότητας.

Το Ubuntu είναι ένα λειτουργικό σύστημα για υπολογιστές βασισμένο στο GNU/Linux. Καθώς σέβεται τα πρότυπα του ελεύθερου/ανοιχτού λογισμικού, περιέχει μόνο λογισμικό ελεύθερου/ανοιχτού κώδικα και επίσης διατίθεται δωρεάν. Το Ubuntu υποστηρίζεται από την εταιρία Canonical και βασικό ρόλο στην ανάπτυξή του παίζουν οι χιλιάδες χρήστες που συνεισφέρουν σε αυτό, με όποιο τρόπο μπορεί ο καθένας. Για περισσότερα δείτε: [Τι είναι το Ubuntu;][2]

Την Ελληνική κοινότητα συγκροτούν χρήστες του λειτουργικού συστήματος που συνεισφέρουν εθελοντικά, για την επίλυση προβλημάτων, τη μετάφραση της διανομής, την διοργάνωση εκδηλώσεων...κ.α. Επισκεφτείτε τον [δικτυακό τόπο της κοινότητας Ubuntu-gr][3], για να μάθετε περισσότερα.

> Ο καθένας μπορεί να προσφέρει, ενώ οι τεχνικές γνώσεις δεν είναι απαραίτητες. ;)
>
> Συμβάλλετε στην προώθηση του Ubuntu και της κοινότητας
> στέλνοντας πρόσκληση σε όλους τους φίλους σας!

**• Σημείωση:** Για την επίλυση όποιων προβλημάτων έχετε στο λειτουργικό σύστημα, [προτιμήστε το φόρουμ][6] της κοινότητας.

Κανόνες Λειτουργίας
-------------------
**Η είσοδος, εγγραφή και ανάρτηση στην κοινότητα δηλώνει οτι έχετε διαβάσει και συμφωνείτε με τους παρακάτω όρους.**

1. Να αναρτάτε κείμενο γραμμένο στα *Ελληνικά* και όχι Greeklish ή σε άλλη γλώσσα.
1. Η ανάρτηση πρέπει να σχετίζεται άμεσα με το Ubuntu ή τις [επίσημες παράγωγες διανομές του][5]. Για λόγους σεβασμού και για να μην επισκιάζονται οι δράσεις των άλλων κοινοτήτων παρακαλούμε όσα θέματα αφορούν μη επίσημες παράγωγες διανομές ή γενικότερα άλλες διανομές Linux, να [αναρτώνται στις αντίστοιχες κοινότητες][7].
Οτιδήποτε είναι άσχετο με το Ubuntu και την κοινότητα ή αφορά αποκλειστικά άλλες διανομές ή κοινότητες, θα διαγράφεται άμεσα.
1. Αν η ανάρτησή σας προωθεί κάποιο σύνδεσμο, βεβαιωθείτε ότι έχετε γράψει μια συνοπτική περιγραφή στα Ελληνικά ή την άποψη σας σχετικά με τον σύνδεσμο ώστε να μπορούν τα μέλη να έχουν μια συνοπτική εικόνα για το περιεχόμενο του συνδέσμου.
1. Διατηρείτε ευγένεια και πνεύμα σεβασμού προς τον συνομιλητή σας, χωρίς τη χρήση προσβλητικών και επιθετικών χαρακτηρισμών και χωρίς να θίγετε τα υπόλοιπα μέλη.
1. Η ποιότητα της συζήτησης επιτυγχάνεται όταν τα σχόλια στις αναρτήσεις είναι εντός θέματος. Θέλουμε τα σχόλια να είναι εντός θέματος και να βοηθούν εποικοδομητικά τη συζήτηση. Αν υπάρξει ζήτημα με σχόλια εκτός θέματος, θα γίνει σύσταση ή αν χρειάζεται, θα διαγραφούν τα σχόλια αυτά.
1. Απαγορεύεται η δημοσίευση διαφημιστικού υλικού, καθώς και η προώθηση προϊόντων, ιστοσελίδων ή υπηρεσιών, που δεν έχουν άμεση σχέση με το Ubuntu.
1. Απαγορεύεται η δημοσίευση, υλικού/κειμένου που παραβιάζει τα προσωπικά δεδομένα άλλων, πορνογραφικού, παραπλανητικού, επιζήμιου, απειλητικού, ρατσιστικού ή προσβλητικού υλικού, για κοινωνικές ομάδες, μειονότητες, εθνότητες και θρησκείες.
1. Απαγορεύεται η ανάρτηση, δημοσίευση, αποστολή, μεταφορά ή χρήση άλλης μεθόδου για την εγκατάσταση λογισμικού ή περιεχομένου κάθε μορφής (κειμένου, εικόνας, ήχου, video, animation) που παραβιάζει δικαιώματα πνευματικής ιδιοκτησίας οποιουδήποτε φορέα ή χρήση άλλης μεθόδου για την εγκατάσταση περιεχομένου από άτομο που δεν έχει δικαίωμα να διαθέσει το συγκεκριμένο περιεχόμενο βάσει νόμου ή βάσει εμπιστευτικής σχέσης.
1. Δεν επιτρέπεται η δημοσίευση εντολών ή οδηγών που αφορούν την παραβίαση συστημάτων οποιασδήποτε μορφής (ασύρματα δίκτυα, βάσεις δεδομένων...κλπ), χωρίς την αποδεδειγμένη άδεια του ιδιοκτήτη τους.
1. Οι δημοσιεύσεις στο γκρουπ της κοινότητας διατηρούνται ως βάση δεδομένων επίλυσης παρόμοιων προβλημάτων τα οποία ενδεχομένως να έχουν άλλοι χρήστες. Γι' αυτό το λόγο οι δημοσιεύσεις δεν πρέπει να διαγράφονται από τον δημιουργό της δημοσίευσης. Σε αντίθετη περίπτωση οι εκάστοτε διαχειριστές της κοινότητας διατηρούν το δικαίωμα να διαγράψουν τον χρήστη από το γκρουπ, προσωρινά (πχ εάν το κάνει μια φορά) ή μόνιμα (πχ εάν το κάνει επανειλημμένα), χωρίς προειδοποίηση!

Οι εκάστοτε διαχειριστές της κοινότητας, καθώς και η κοινότητα του Ubuntu-gr ως σύνολο, δεν ευθύνονται για οποιαδήποτε βλάβη προκληθεί σε υπολογιστικά συστήματα οποιασδήποτε μορφής (Desktop, Laptop, Tablet, Smartphone...κλπ), από την χρήση εντολών ή συμβουλών που δημοσιεύονται στο γκρούπ και από την αμέλεια των χρηστών να συμμορφωθούν με τους όρους του παρόντος.

**Η μη τήρηση των παραπάνω κανόνων λειτουργίας μπορεί να επιφέρει (χωρίς προηγούμενη προειδοποίηση) την διαγραφή του σχολίου ή ολόκληρης της ανάρτησης (ακόμη και αν σε αυτήν έχουν γίνει σχόλια, διαμοιρασμός της ανάρτησης ή likes ) ή ακόμη και την επ' αόριστον απομάκρυνση του χρήστη από το Group.** 

- - - - - - - - - -
* Έκδοση Αναθεώρησης: v4.0.0 

  [1]: https://www.facebook.com/groups/ubuntugr/
  [2]: http://www.ubuntu-gr.org/whatisubuntu/
  [3]: https://ubuntu-gr.org/
  [5]: https://forum.ubuntu-gr.org/viewtopic.php?f=4&t=28956#p306994
  [6]: https://forum.ubuntu-gr.org/
  [7]: https://github.com/ubuntu-gr/facebook-group/blob/master/el-koinothtes.md
